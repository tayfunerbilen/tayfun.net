---
title: 'Evlendim'
date: '2022-10-27'
---

# Evlendim

![](./images/OZZO7409.JPG)

Evet, aslında evleneli bu yazıyı paylaştığım tarihi baz alırsak 12 gün oldu. 15 Ekim 2022'de dünya evine girmiş bulunuyorum.

20 yıl önce 3. sınıfta tanıştığım canım eşimle hayatlarımız inişli çıkışlı devam etti, belki 10 yıl önce evli bir adam olabilirdim ama kısmet bugüneymiş.

Nihayetinde 20 yıllık özlememizi sona erdirdik ve evlendik, nasıl mutluyum yazarak anlatamam 😂

Evlenmeden önce evli bir çok kişiden aman evlenme, aman şöyle, aman böyle dediklerini duydum. Zaten bu kafadaysanız evlenmeyin, yazık. Evliliğinize yazık, geçen zamanınıza yazık, doğacak çocuğunuza yazık.

Ben onların aksine, sevdiğinizle doğru zamanda doğru koşullarda evlenin diyenlerdenim.

Çünkü bu devirde evlenmek gerçekten çokta mantıklı bir karar değil, özellikle asgari ücretle yaşamını sürdürenleri merak ediyorum zira ben asgari ücretin üstünde iyi kazanan bir geliştirici olarak altından zor kalktım bu sürecin. Daha düşük maaşla gerçekten bir birikim olmadan şu günlerde evlenmenin çok zor olduğunu düşünüyorum.

Belki de benim hiç birikmişim olmadığı için bana zor geldi, zamanında benden daha akıllı olup birikimini yapan birisi için zor olmayabilir diyeceğim ama yinede birkaç sene önce 4-5 bin tl'ye aldığınız buzdolabını bu yıl 15-20 bin tl'ye almak zorunda kaldığınızda ne demek istediğimi anlayacaksınız :)

İşin maddi boyutunu bir şekilde aştıktan sonra, bir de bu süreçi yönetme olayı var. Anlayışlı bir eş ve ailesi varsa benimki gibi, her şey yolunda gidecektir. Umarım sizin eşiniz ve ailesi de anlayışlı ve makul insanlardır. Diğer türlü zaten evlenmeyin, size zora sokacak koşulları sırf adet adı altında dayatıyorlarsa batsın öyle adetde adaletde!

Şaka bir yana, maddi olarak cebinizde en az 200 bin tl paranız yoksa gerçekten tekrar düşünün, çünkü bu süreçte aileleri bu işe dahil etmek yapacağınız son hata olur zira evlenmeden her şey bitedebilir. Benim gibi kimseyi bu işe karıştırmadan kendi kendinize yapabilirseniz her şey çok daha güzel gider. Ama tekrar söylüyorum bu süreçte anlayışlı bir eşiniz olmalı ve ailesi de bir o kadar anlayışlı olmalı. Tabi işin içine girmeden bunları anlamak biraz zor, o yüzden size başarılar çünkü ben bu sınavı geçtim :D

2 haftalık bir evli olarak hayat çok güzel, 2 sene sonra da aynı şeyi söyleyeceğime eminim ama büyük konuşmayayım tabi. Yine de 2 sene sonra "hala evliyim" yazısı eklemişsem bilin ki hislerimde bir değişiklik yok ve sorun yoktur. Allah utandırmasın, hep böyle gitsin günler, yıllar..

Buradan bu yazımı karım okuyorsa onu da çok sevdiğimi söylemeden geçemeyeceğimm, çünkü hanımcılık her zaman kazanır ❤️
